## **Πηγές και Συλλογή Δεδομένων**

Για τα δεδομένα που χρειαστήκαμε για την εργασία μας, ανατρέξαμε στην 
[επίσημη ιστοσελίδα του Ευρωπαϊκού Κοινοβουλίου](https://www.europarl.europa.eu/election-results-2019/el/ergaleia/lipsi-deltion-stoiheion/), 
όπου βρήκαμε σε μορφή csv τα αρχεία που θέλαμε. Πιο
συγκεκριμένα, από εκεί μπορέσαμε να ανακτήσουμε για κάθε εκλογική περίοδο από το 1984 μέχρι το 2019 τα αρχεία για: 

- τα αποτελέσματα των εκλογών για τις πολιτικές ομάδες του Ευρωκοινοβουλίου, δηλαδή σε πόσο υψηλή θέση βρέθηκε η κάθε πολιτική ομάδα 
- τα αποτελέσματα των εκλογών για τα εθνικά κόμματα της Ελλάδας, δηλαδή σε πόσο υψηλή θέση κατατάχθηκαν στις Ευρωεκλογές 
- τα αποτελέσματα για το πόσες θέσεις είχε σύνολο η κάθε Ευρωομάδα μέσα στο Ευρωκοινοβούλιο και πόσες θέσεις είχε σύνολο το κάθε κόμμα στην αντίστοιχη πολιτική ομάδα στην
οποία εντάχθηκε

Για περαιτέρω πληροφορίες και για να ελέγξουμε αν τα δεδομένα μας αντιστοιχούν όντως στην πραγματικότητα, ψάξαμε να βρούμε σχετικά άρθρα που θα μας βοηθούσαν στην 
επαλήθευση των στοιχείων μας. Πολύ βοηθητικό αποδείχθηκε [το άρθρο της εφημερίδας "ΤΑ ΝΕΑ"](https://www.tanea.gr/2019/05/25/politics/oi-ellinikes-eyroekloges-apo-to-1981-eos-to-2014/)
, καθώς μπορέσαμε να συγκρίνουμε τα αποτελέσματα που πήραμε μέσα από το ξεκαθάρισμα των δεδομένων μας με τα δεδομένα της ιστοσελίδας, στην οποία περιέχονται λεπτομερώς
ανά χρονιά ποια κόμματα βγήκαν σε ποια θέση, με πόσες έδρες και ποιοι βουλευτές το εκπροσωπούσαν.

## **Καθαρισμός Δεδομένων**

Για τον καθαρισμό των δεδομένων μας, χρησιμοποιήσαμε pandas. Έχοντας μεγάλο αριθμό διαφορετικών αρχείων σε μορφή csv για κάθε χρονιά, αρχικά τα ανοίξσμε ένα-ένα και στη συνέχεια χωρίσαμε τα δεδομένα μας έτσι ώστε να έχουμε όλες τις απαραίτητες πληροφορίες κάθε χρονιάς σε ένα dataframe. Έτσι, φτιάξαμε ξεχωριστά dataframes για την κάθε χρονιά ενώνοντας τα απαραίτητα csv και στο τέλος τα ενώσαμε όλα μαζί. Σε κάποιες χρονολογίες, χρειάστηκε να αφαιρέσουμε κάποιες σειρές καθώς περιείχαν διπλά δεδομένα που υπήρχαν ήδη μέσα στο dataframe με διαφορετικό τρόπο (π.χ. δύο φορές το ίδιο κόμμα με διαφορετική ονομασία) όπως επίσης και να ταξινομήσουμε δεδομένα του dataset με αύξουσα σειρά.

## **Ανάλυση Δεδομένων**

Ο συλλογισμός μας, προκειμένου να φτάσουμε σε κάποια επιθυμητά συμπεράσματα, ξεκίνησε να χτίζεται από τα δεδομένα που είχαμε στη διάθεσή μας. Επομένως, το πρώτο πράγμα που κάναμε ήταν, φυσικά, να ανοίξουμε τα αρχεία csv που είχαμε συλλέξει μέσω των Pandas, ώστε να δούμε τι ακριβώς περιέχουν και τι θα μας είναι χρήσιμο. Κρατήσαμε λοιπόν: α) στοιχεία για τα ποσοστά και τις έδρες της κάθε πολιτικής ομάδας στο Ευρωκοινοβούλιο, β) στοιχεία για τα ποσοστά των εθνικών μας κομμάτων μέσα στο Ευρωκοινοβούλιο και τις έδρες που τους αντιστοιχούν στην πολιτική ομάδα στην οποία εντάχθηκαν. Επειδή όλα αυτά τα στοιχεία ήταν διαμοιρασμένα σε πολλά διαφορετικά αρχεία csv για την κάθε χρονιά, αφού τα ανοίξαμε, χρειάστηκε να τα συγκεντρώσουμε όλα σε ξεχωριστά datasets για την κάθε χρονιά και στη συνέχεια να ενώσουμε όλες τις χρονιές σε ένα τελικό dataframe, το οποίο θα περιέχει όλα τα δεδομένα μας μαζεμένα για να μπορούμε να τα δουλέψουμε. Από τα dataframe μας, επιλέγαμε κάθε φορά τις σειρές (rows) ή τις στήλες (columns) που θα εξυπηρετούσαν τον σκοπό μας, βρίσκοντας έτσι ποιες πολιτικές ομάδες έχουν τα μεγαλύτερα ποσοστά μέσα στο Ευρωπαϊκό Κοινοβούλιο, ποια από τα ελληνικά κόμματα έχουν εκλεγεί περισσότερες φορές ανά τα χρόνια και σε ποιες ομάδες συνηθίζουν να εντάσσονται. Χρειάστηκε, μέσω κώδικα, να κάνουμε κάποιους υπολογισμούς, ώστε να μπορέσουμε να δούμε τι ποσοστό κατείχαν τα εθνικά κόμματα μέσα στην ίδια την πολιτική ομάδα που συμμετείχαν και όχι το ποσοστό που κατείχαν στο σύνολο του Ευρωκοινοβουλίο, το οποίο μας δινόταν έτοιμο από την βασική επεξεργασία των δεδομένων μας. Δημιουργήσαμε, δηλαδή, μια εντολή *percentage*, για να μας υπολογίσει το νούμερο αυτό διαιρόντας το ποσοστό της πολιτικής ομάδας στο Ευρωκοινοβούλιο με το ποσοστό του εθνικού κόμματος στο Ευρωκοινοβούλιο και πολαπλασιάζοντας το αποτέλεσμα αυτό επί 100 για να μας το εμφανίσει σε μορφή ποσοστού.

## **Οπτικοποίηση Δεδομένων**

Στο πρώτο γράφημα που φτιάξαμε έχουμε κρατήσει μόνο τα κόμματα που έχουν εκλεχθεί πάνω από μία φορά στο Ευρωκοινοβούλιο
